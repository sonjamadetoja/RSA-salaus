# Viikkoraportti 2

## Mitä olen tehnyt?

Olen alustanut poetry-ympäristön ja ottanut siihen käyttöön pytestin, coveragen ja pylintin. Lisäksi olen aloittanut jatkuvan integraation ottamalla käyttään GitHub Actionsin. Testikattavuuden avuksi olen ottanut käyttöön Codecovin ja oodin kommentoimiseen Docstringin.

Olen pohtinut ohjelman rakennetta ja päätynyt siihen, että minulla on omat luokat salausavaimelle ja salausavaimenluomistoiminnoille. Myöhemmin, kun toteutan salaamis- ja purkamistoiminnot, teen niille oman luokan. En ole vielä päättänyt ovatko ne samassa luokassa vai erikseen. Myös käyttöliittymätoiminnoille täytynee tehdä oma luokka, kun se tulee ajankohtaiseksi.

Olen lukenut Miller-Rabin metodista, satunnaislukujen generoinnista ja modulaariaritmetiikasta.

Olen ohjelmoinut funktion riittävän suurien satunnaislukujen luomista varten sekä testin kyseiselle funktiolle. Lisäksi olen aloittanut ohjelmoimaan Miller-Rabiniin perustuvaa funktiota, joka testaa, onko luku alkuluku. Minulla on siitä jo yksi versio olemassa, mutta se ei vielä toimi oikein. Lisäksi olen tehnyt funktion, joka käyttää näitä kahta funktiota alkuluvun luomiseen.

## Mitä olen oppinut?

Olen kerrannut projektin aloittamiseen liittyviä toimintoja, jotka olen kuvannut edellisen kysymyksen kohdalla. 

Olen oppinut ymmärtämään paremmin satunnaislukujen luomista, alkulukujen etsimistä ja testaamista sekä modulaariaritmetiikkaa. Olen oppinut lisää Miller-Rabinin menetelmästä. 

Lisäksi olen oppinut ja kerrannut erinäisiä python-ohjelmointikielen ominaisuuksia, jotka ovat olleen tarpeen.

## Mikä jäi epäselväksi?

En ymmärrä Miller-Rabinin menetelmää vielä riittävän hyvin, ja siksi en ole myöskään saanut siihen perustuvaa funktiota toimimaan oikein. Minun täytyy käyttää lisää aikaa tämän asian opiskeluun.

## Mitä teen seuraavaksi?

Seuraavaksi korjaan alkulukutestausfunktion ja alan ohjelmoida salausavaimet luovaa funktiota.

## Kuinka paljon aikaa käytin tällä viikolla?

7 tuntia.
